द हाईलाइन(The Highline) एक पुरानी, ज़मीन से उठी हुई रेल है तीन km लम्बी ये लाइन मैनहैटन शहर के बीच से गुज़रती है पहले ये एक माल ढोने की लाइन थी जो दसवें एवेन्यू पर चलती थी और यह "मौत का एवेन्यू" कहलाने लगी बहुत लोग रेल के नीचे आ जाते थे इसीलिए एक घुड़सवार किराए पर रखा गया, और वह "वैस्ट साइड काओबोय" कहलाने लगा. घुड़सवार के होते हुए भी लगभग एक महीने में एक आदमी मर जाता था इसलिए लाइन ऊंची कर दी गई उन्होंने इसे हवा में तीस फीट ऊपर बनाया, शहर के बिलकुल बीच में लेकिन अंतर-राज्य ट्रकों के बढ़ने से इसका इस्तेमाल कम से कम होने लगा और 1980 में आखिरी ट्रेन चली लोग कहते हैं, ट्रेन जमी हुई टर्कियों से लदी हुई थी - यह मांस पैक करने वाले जिले से थैंक्सगिविंग त्यौहार के लिए आ रही थी. उसके बाद इसे त्याग दिया गया.

मैं इसी इलाके में रहता हूँ और मैंने इसके बारे में पहली बार न्यू योर्क टाइम्स में पढ़ा, एक लेख में इसे गिराने की बात थी. मैंने मान लिया की कोई इसे बचाने की कोशिश कर रहा होगा और मैं उनका साथ दे दूंगा पर कोई कुछ नहीं कर रहा था मैं अपनी पहली सामाजिक बोर्ड की बैठक में गया जिसमें मैं आज तक नहीं गया था -- मैं जोशुवा डेविड(Joshua David) नामक एक व्यक्ति के पास बैठा, जो एक यात्रा लेखक हैं बैठक ख़तम होने के बाद, हमने जाना कि अकेले हम दोनों ही को इस काम में दिलचस्पी थी; ज़्यादातर लोग इसे गिराना चाहते थे. तो हमने व्यापार कार्ड एक दूसरे को दिए, एक दूसरे से बातचीत करते रहे और एक संस्था शुरू करने का फैसला किया, हाई लाइन के दोस्त. शुरुआत में लक्ष्य सिर्फ उसे गिरने से बचाना था, पर ये भी सोचना था की इसके साथ हम क्या कर सकते थे.

जिसने मुझे सबसे पहले आकर्षित किया, वो यह दृश्य था -- ये स्टील का ढांचा, जंग खाया हुआ यह औद्योगिक अवशेष. पर मैं जब ऊपर गया तो तीन km लम्बी जंगली फूलों की कतार देखी मैनहैटन के बीचों-बीच गुज़रती हुई एम्पायर स्टेट बिल्डिंग, स्टैचू ऑफ़ लिबर्टी और हडसन नदी के दृश्यों के साथ और यहाँ से हमारी असली शुरुआत हुई विचार ये था कि इसे एक उद्यान बनाया जाए और पार्क की प्रेरणा ली जाए इस जंगली दृश्य से.

उस समय, इसको लेकर बहुत विरोध था मेयर गिलानी इसे गिराना चाहते थे. मैं तेज़ी से आगे बढूंगा, बहुत सारे मुकद्दमे हुए और बहुत सारी सामूहिक बैठकें. फिर मेयर ब्लूमबर्ग नियुक्त हुए वे बढे सहायक थे, पर हमें अभी भी एक आर्थिक तर्क बनाना था. यह 9/11 के बाद की बात है; शहर मुश्किल दौर में था. तो हमने एक आर्थिक साध्यता अध्ययन का अभियान किया तर्क बनाने की कोशिश में. पर हमारे आंकड़े गलत निकले. हमे लगा था कि निर्माण में 10 करोड़ डॉलर लगेंगे. अभी तक 15 करोड़ डॉलर लग चुके हैं. और मुख्य तर्क यह था कि, इससे शहर को अच्छा आर्थिक लाभ होगा. 20 साल के समय में, शहर को प्रोपर्टी के दाम बढ़ने से और टैक्स आय बढ़ने से कुल 25 करोड़ डॉलर का लाभ होगा. इतना ही काफी था. शहर अब पूरी तरह से इसके पीछे था. पर हम गलत थे. अब लोगो के अनुमान से इसने करो की आय में 50 करोड़ बढ़ा दिए थे या बढ़ा देने वाले था हमने एक डिजाइन प्रतियोगिता रखवाई, एक डिजाइन दल चुना. उनके साथ मिलकर एक डिजाइन रचा जो उस जंगली फूलो की कतार से प्रेरित था. उद्यान के तीन भाग हैं.

हमने पहला भाग 2009 में खोला. यह हमारे सपनो से परे कामियाब हुआ. पिछले साल यहाँ 20 लाख लोग आये, जो हमारे अनुमान से 10 गुना ज्यादा था. ये मेरे सबसे पसंदीदा भागों में से एक है. ये दसवें एवन्यू के ठीक ऊपर जो अखाड़ा है. और पहला भाग फिलहाल बीसवी स्ट्रीट पर ख़तम होता है. एक बात और, इसने, यक़ीनन, बहुत आर्थिक लाभ करवाया है; इसने कई प्रसिद्ध आर्किटेक्चर को भी प्रेरित किया है. एक ऐसी जगह है, जहाँ खड़े होकर आप Frank Gehry, Jean Nouvel, Shigeru Ban, और Neil Denari की डिजाइन की हुई इमारतें देख सकते हैं. द व्हिटनी म्यूस्यम शहर में आ रहा है वे अपना नया म्यूस्यम ठीक द हाई लाइन के नीचे बना रहे हैं. और इसका डिजाइन Renzo Piano ने किया है. वे निर्माण कार्य मई में शुरू करने वाले हैं.

और हमने तो दूसरे भाग का निर्माण कार्य भी शुरू दिया है. यह मेरा सबसे पसंदीदा दर्शन है, यह फ्लाईओवर जहाँ आप 8 फीट द हाई लाइन की तह से ऊपर हैं, वृक्षों के एक मंडप से गुज़रते हुए. द हाई लाइन पहले विज्ञापनों से ढकी रहती थी, तो हमने इसे एक हास्य मोड़ दिया, जहां, विज्ञापनों की जगह लोगों को शहर के दृश्यों में दिखाया जाएगा. ये पिछले महीने ही बना था. और फिर अंतिम भाग रेल यार्ड के चारों ओर चलने वाला था, जो कि मैनहैटन में सबसे बड़ी अविकसित जगह है. शहर ने योजना बनाई है - अच्छे या बुरे के लिए -- 1.2 करोड़ वर्ग फीट जगह का विकास करने की जिसके आसपास द हाई लाइन एक मुद्रिका बनाएगी.

पर मेरे हिसाब से, द हाई लाइन को विशेष बनाने वाले लोग हैं. ओर सच में, हालांकि जो हम डिजाइन बना रहे थे वो मुझे बेहद पसंद है, मुझे हमेशा डर था कि मुझे यह पसंद नहीं आएगा, क्यूंकि मुझे उस जंगली फूलो की कतार से प्यार हो गया था -- और वह जादू कोई कैसे दोबारा बना सकता? लेकिन मैंने पाया कि यह तो लोगों पर निर्भर है, वो इसे कैसे इस्तेमाल करते हैं यह बात, मेरे लिए, इसे अत्यंत विशेष बनती है. एक छोटा सा उदहारण - पार्क खोलने के तुरंत बाद ही मैंने देखा कि लोग लाइन पर हाथ पकड़ कर चल रहे थे. और फिर मुझे याद आया कि न्यू यार्क के लोग हाथ नहीं पकड़ते; हम वो चीज़ बाहर करते ही नहीं हैं. पर आप यह द हाई लाइन पर होते हुए देखते हैं, और मैं समझता हूँ यही क्षमता है एक सार्वजनिक जगह की जो बदल सकती है कि कैसे लोग शहर का आनंद लेते हैं और एक दूसरे से बातचीत करते हैं.

धन्यवाद.

(अभिवादन)